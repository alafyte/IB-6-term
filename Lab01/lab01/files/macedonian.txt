Светот во последните две декади навлезе во нова техничко -
технолошка или електоронско - информатичка револуција која
глобално предизвика промени во сите свери, па и во методологијата
на научно - истражувачката работа1
. Имено, деведесеттите години
на 20-ти век и првата декада на 21-от век претставуваат временско
предворје на нова техничко - технолошка епоха, именувана како
епоха на електронско општество (е-општество).
Современото општество, новата епоха или новото време на
информатиката и роботиката веќе предизвикува пресврт и во
методологијата на интелектуалната работа. Секоја интелектуална
активност не може да се замисли без превземање современи и
реални потреби за користење на разни информатички задачи, од
брзо и ефикасно читање, користење на разновидна литература и
други извори, брзо преведување, брзо и систематско правење на
датотеки, полиња, записи, белешки, профили, табели, графикони,
тематски карти, математички и статистички пресметки, правење
анализи и извлекување заклучоци, разновидна изработка на
современи графички прилози итн.
Денес, а во иднина уште повеќе, научно-истражувачката
работа ќе се одвива со помош и пред компјутер. Современата
научно-истражувачка работа како незаменлива алатка ќе го има
компјутерот (статичен - десктоп, или преносен -лаптоп) односно
полето на читање, потрага по податоци, средување, пресметки и сл.,
ќе биде непосредно преку компјутер. Потрагата по литература,
прелистување во библиотеки, архиви, музеи, водење белешки,
вадење цитати и уште многу други истражувачки активности ќе биде
преку компјутер. Потоа, симнување на материјали, книги, разни
трудови, елаборати, и сл. ќе биде со помош компјутер, но преку
претходно зачленување во библиотеки, архиви и плаќање со
картички за услугата. Според тоа, научното истражување може да се
одвива од дома, но и од секое друго место во мирување или во
движење (во автомобил, автобус, воз, авион, брод и сл.). Значи
научникот може да биде на одмор, да се рекреира, но и да
истражува, пишува труд, статија, книга и слично. Значително поскапо
ќе биде истражувањето во лабораторија и непосредно на терен. А
пропо, компјутерот, и понатаму во научно – истражувачката работа,
научникот, истражувачот, читателот ќе користи книги, трудови,
монографии, списанија, прилози и разни други печатени изданија.
Таканаречената кабинетска работа ќе се одвива во
канцеларија или во друг затворен простор и задолжително пред
компјутер (еден или повеќе). Идниот научен работник ќе нема
потреба толку да патува, тој ќе може он-лајн (on-line) да комуницира
со поединци и институции. Работна просторија на интелектуалците
може да биде буквално секое место каде истражувачот ќе се
чувствува пријатно, што значи тоа може да биде домот, оредена
канцеларија, кабинет, лабораторија и сл., односно место од каде
непречено ќе може да комуницира и да разменува идеи. Дури и
вербалната коминикација не мора да биде универзална, а тоа значи
ослободување од обврските за користење на еден или повеќе
светски јазици, туку обратно, кршење на јазичните бариери и
користење на својот мајчин јазик во светската комуникација, а тоа ќе
се случи благодарение на конференциските врски на современите
електронски комуникациски мрежи и услуги, кои ќе опстојуваат врз
принципот на рушење на сите бариери, хегемонии, стереотипи и
предрасуди.
Светот на современото живеење, а од тука и на современата
наука подразбира слободна размена на идеи, мисли и комуникација
без лимити и ограничувања. Слободната мисла искажана јавно и
преку електорнските коминикациски системи ќе овозможи брз
напредок на науката и е-општеството. Големиот број на
информации, трудови, книги, идеи, мисли, коментари, предлози,
забелешки изнесени од милиони научници, интелектуалци, граѓани,
а пренесени преку слободните електоронски комуникациски системи
ќе придонесат за уште побрз развој на научната мисла, за побргу да
се учи и повеќе да се научи за полесен, побезбеден, похуман и
поздрав живот на Земјата.
Желбата да се знае нешто, буди поголема желба да се научи
повеќе. Системот на редовното образование на човекот му дава
само подготовка за живот. Меѓутоа, практичниот живот бара
континуирано ново знаење за решавање на проблемите, а од тука и
нови барања на можности за подобри решенија. Значи, желбата за
знаење, заради самото знаење, треба да биде есенцијален мотив на
секој научен работник.
Научниот работник, исто така мора да практицира
континуирана индивидуална едукативна наобразба, која подразбира
сопствен стил и специфична технологија.
Пример за тоа е кога читаме туѓи мисли и ставови, кога сакаме
да разбереме некоја нова појава или манифестација на која не сме
навикнале, а при тоа ако не си поставиме прашања – нема учење,
нема напредување, нема наука. Во такви услови, нашата
индивидуална наобразба неизбежно ќе биде незадоволително
бавна, односно несоодветна на нашите намери и на нашите напори
(Бурзевски, 1981:8-9).
Според тоа, барањето на нови работи претставува база за
научен поход кон проблемите и кон работата. Научниот метод ни
овозможува во сета таа активност до максимум да ги избегнеме
субјективните приоди и нашите предрасуди.
Позивот научник спаѓа во највозвишените, но и во најтешките
позиви што човек може да си го избере. Позив кој целосно го
окупира, го обзема, му носи перманентно неспокојство, целосен
немир, ги ангажира сите негови духовни и телесни сили. Сепак,
апликативната страна на науката, гледано од денешна перспектива,
навистина му го олеснува животот на човекот во многу аспекти, но
му создавала и многу проблем кои воопшто не се полесни од оние
што ги решиле (Панзова, 2003:3).
За младите научни работници е неопходна потреба
совладувањето на научните методи, затоа што од интензитетот на
совладувањето зависи успехот на целокупниот нивни труд. Имено,
идниот научен работник совладаното знаење треба да го усвои, да
открива нови знаења, да применува научни методи во практиката, да
се стреми самостојно да извршува научни задачи, да практицира
12
своја технологија на научна работа, постојано да открива, да чита,
да истражува, да поставува хипотези, да концепира, да ја заврши
работи и да го објави делото.
3. Основни претпоставки за брза и ефикасна научна
работа
Живееме во динамично време на мноштво информации и
податоци од секаков вид. Способноста или предизвикот на
истражувачот е да воочи одредени ситуации кои ја предизвикуваат
неговата љубопитност, го мотивираат да размислува, да открива
можни решенија на проблемот, но и да дава решавање на други
проблем. Да се биде прониклив на тешкотии таму каде што другите
поминуваат спокојно е знак за особена дарба, знак за научен гениј
(Koen & Nejdel,1982:220).
До пред извесно време, пред неколку децении, просечна
личност можеше сосема солидно да управува со реката на
информации. Но таа река сега се претвори во буица која постојано
надоаѓа и може да не измести од местото. Денес, научниот
работник мора да развие сопствен стил за да се „бори“ со
секојдневната продукција на информации, книги, трудови, списанија
затоа што нивниот обем претставува зачудувачки голем од стотици
тони или стотици километри материја кој треба да се прочита,
прелиста, разгледа итн.
Сублимирано, во групата на основни претпоставки за успешно
реализирање на едно истражување значајни се следните работи:
• Значајна теоретска и методолошка подготовка: стручна
едукација, поширока информираност, елоквентност,
практицирање на ИКТ, интелектуални вештини итн.
• Лични особини на истражувачот: способност за воопштуање,
анализа, синтеза, изведување на заклучоци, смисла за
систематична работа, за точност, за интелектуална чесност,
критичен и самокритичен дух, стрпливост за долга и напорна
работа, интелектуална љубопитност, креативност, објективност,
доследност, трпеливост, способност за брзо и ефикасно читање
(Buzan, 2000:223), систематско правење, средување и користење
на белешки, систематско правење, средување, користење на
датотеки итн.
• Брзо читање, правење на белешки и формирање датотеки:
користење на соодветен метод за брзо читање, правење на
белешки на хартија, во компјутер (формирање на посебни
13
документи и папки на белешки, извадоци, цитати, слики, расни
прилози и слично).
Потребата од брзо читање на младиот научник е една од
пресудните работи кои мора да ги поседува доколку сака да биде
успешен во својата работа. На ова поле пишувани се стотици разни
книги кои нудат разни начини и методи на активно користење на
двете сфери на хемисферата на мозокот за полесно да се прочитаат
што е можно повеќе книги.
Според нив, читањето е препознавање на аналфабетските
симболи; асимилација (светлоста се одбива од зборовите,
светлоста ја прифаќаат очите и од очите се пренесуваат до
мозокот); интро-интеграција (поврзување на сите делови на
прочитани информации и нивни одредени делови); екстраинтеграција (вклопување на претходното знаење со она што се
чита, правење на одредени врски, анализа, критика, процена,
одбирање и отфрлување); задржување „собирање на
инфорамциите„; присетување (извлекување на потребни
информации за одредена цел); комуникација (употреба на
информациите, писмена и говорна комуникација, репрезентативна,
креативна итн.)
Поаѓајќи од претходното, на идниот истражувач и автор на
книги, стручни дела и други натписи му препорачуваме, да во своите
трудови ги применува и следните правила: потенцирање преку
затемнување односно болдирање на поважните зборови и
реченици, примена на шеми, табели, графикони, карти, слики и
други разни прилози кои активно помагаат при брзото читање и
меморирање на прочитаното, односно создавањето на менталните
мапи.
Наш предлог е трудови да ги пришувате во А4 или Б5 формат,
големината на буквите да биде 12 со проред 1.0, помеѓу пасосите да
се остава празен простор од еден ред со проред 1.5, текстовите да
бидат пишувани во две вертикални колони (побрзо се чита и
меморира - очите можат лесно да го восприемат текстот без
движење лево десно, празниот ред помеѓу пасосите, болдираните
зборови и реченици овозможуваат брзо меморирање на текстот).
На овој начин, активно придонесувате вашите текстови да бидат
барани и читани од поширока читателска публика и го подигнување
личниот интелектуален напредок.
Научната работа претставува систематско и логичко
изучување кое подлежи на сложена методологија2
(Вујаклија,
1980:559; Мичуновиќ, 1995:374) составена од мноштво принципи и
методи, се со цел на барање и откривање факти и вистини за
дадени прашања, појави и процеси (Баткоска, 2005:7).
Секоја наука во своето научно истражување применува
одредени постапки, методи. Според тоа, секој кој сака да се
занимава со наука и да биде успешен во својата научна работа ќе
треба добро да ја запознае методологијата на научната работа, а
при тоа почитувајќи ги методите и правилата кои се користат во
сферата на неговиот научен интерес.
Методологијата во последните неколку децении значително се
развива како посебна научна дисциплина. Имено, методологијата
претставува начин – метод кој користи одредени средства и патишта
со чија помош научните работници доаѓаат до определени
сознанија. Предметот на методологијата во себе опфаќа многу
принципи на општата логика – наука за правилата и патиштата на
правилното мислење (Пеливанов, 1994:3-21).
Предметот и функцијата на методологијата е тесно поврзана
со епистемологијата (теорија за научното сознание). Сепак,
методологијата не ги проучува само патиштата и средствата за
решавање на одредени проблеми, туку таа е ориентирана и кон
проучување на проблематиката поврзана со стекнување нови
знаења со цел да се зголеми квалитетот на научниот ситем
(Мојаноски, 1998:5-6).
Во предметот на секоја наука, а од тука и самата методологија
не може да постои доколку ги нема следните основни
карактеристики на научното сознание: објективност, сигурност,
проверливост, прецизност, систематичност, составност,
севкупност (Пеливанов, 1994:3-21; Zelenika, 2000:317-319; Баткоска,
2005:15-20).
Објективноста подразбира отсуство на пристрасност,
вистинитост, неутралност, праведност, активен однос на научникот,
дисциплинираност во истражувањето, индиферентност.
Сигурност продразбира истрајност и посветеност на работата
за остварување на целите.
Проверливост и поверливост подразбира доследност и
аргументираност кон истражувањето.
Прецизност подразбира настојување на научниот работник да
биде коректен и истраен во сите фази во процесот на
истражувањето.
Систематичност подразбира организираност на научниот
работник низ целиот процес на истражување.
Составност подразбира континурана примена на научните
методи во научниот процес, а при тоа активно придржувајќи се на
предметот, целта и структурата на истражувањето.
Севкупност или генерализација подразбира тенденција во
процесот на истражувањето за да се откриваат одредени појави и
односи кои се во прилог на научното сознание и апликативноста.
Најголем дел од научните истражувања подлежат на
субјективни мислења и претпоставки на одреден број научници.
Објективноста од секогаш била нагризувана од субјективните
мислења и претпоставки на некој научник што претставува т.н.
апсолутна скепса, односно апсолутно соменвање во сé и сешто,
односно во секое научно сознание. Меѓутоа, во науката е дозволена
и т.н. методична скепса. Методичната скепса, во основа значи
критичност спрема секој податок во науката, спрема секој потег на
науката и сл., а тоа е всушност една од битните особини на научниот
начин на мислење. Ако оваа скепса се сфати на овој начин, како
сомневање во сé додека не се отфрлаат причините за сомневањето,
тогаш слободно може да кажеме дека методичната скепса е дури и
посакувана во науката (Пеливанов, 1994:10-11).
Во секој случај, методологијата на посебните науки не смее да
се поистоветува со логиката, ниту пак смее да се ограничи само на
логичкиот обем на научното сознание, односно научното
истражување. Методологијата мора да ја истражува и да се
занимава и со техниката на истражувањето. Методологијата врши
и определена хеуристичка или сознајна фукција, односно таа ги
претскажува насоките во истражувањето каде моментално во
18
одредени области може да се постигнат најголеми резултати. Во
методологијата, логистичките сознанија се темел, но покрај нив тука
влегуваат и редица технички и хеуристички проблеми (Пеливанов,
1994:11).
Генерализирано, во научната работа постојат три основни
групи на проблеми: логички, технички и научно стратешки.
Логички проблеми се формулирање на научни поими,
хипотеза, анализа.
Технички проблеми се сите средства кои служат за
собирање на научниот материјал и истражувањето, користење
иструменти, средување и обработка на податоците.
Стратешки проблеми се ситезата, заклучоците кои се
насочени кон решавање на одредени проблеми со цел пронаоѓање
на нови научни вистини и сознанија.
Во секоја работа, па и во научно-истражувачката, самите
субјекти си градат свој метод на работа, но претходно е потребно да
се користат методите што ги развиле и ги користеле други научни
работници. Од тука, произлегува и есенцијалното значење на
методологијата, бидејќи без познавање на истата нема научно
истражување и развој на научното сознание.
2. Поим и класификација на научните методи
Методологијата на научното истражување може да се
класифицира во две групи: општа и посебна методологија.
Општата методолгија ги проучува и презентира општите
процеси, методи и техники кои се користат во истражувањата.
Додека пак, посебната методлогија на научното истражување ги
изучува и презентира специфичните знаења, методи и техники кои
се применуваат во одделни научни подрачја, полиња, дисциплини и
области.
Поимот метод, подразбира начин, модел, редослед, шема,
процедура, мисловна постапка или сублимирано, научен метод е
збир на различни постапки кои ги користи науката за да
истражува, открива и да ги објави резултати од истражувањето.
Во литературата се среќаваат различни пристапи на
класификација на научните методи. Во прегледот што следи се
дадени неколку поважни калсификации на методи.
Акредитацијата на здравствените установи, согласно член 240 од Законот за
здравствената заштита, претставува постапка на оценување на работата на
здравствените установи врз основа на примена на оптимално ниво на однапред
утврдени стандарди за работа на здравствените установи во одредена област на
здравствената заштита, односно гранка на медицината.
Постојат повеќе цели на акредитација, помеѓу кои како најважни се
издвојуваат: постојаното унапредување на квалитетот на работата, зголемување
на безбедноста на пациентите, создавање на еднакви или приближни услови за
пружање на здравствени услуги во целиот систем на здравствена заштита како и
зголемување на довербата на корисниците во рамки на системот за здравствена
заштита.
Со донесување на Законот за здравствената заштита во 2012 година,
создадени беа законски услови за основање на Агенцијата за квалитет и
акредитација на здравствени установи.
Агенцијата за квалитет и акредитација на здравствени установи има за задача
да ги утврди стандардите за акредитација на здравствените установи, да го
оцени квалитетот на пружената здравствена заштита, да одлучува во управни
работи поврзани со процесот на акредитација на здравствените установи, да
издава сертификати за акредитација и да води нивна евиденција.
Во рамките на процесот на акредитација се спроведува самооценување на
здравствените установи, надворешно оценување на нивната работа и
доделување на акредитацискиот статус.
Постапката на акредитација се изведува врз основа на однапред осмислен
план за успешно реализирање на сите фази на акредитациската постапка.
Планирањето на акредитацијата подразбира подготовка на здравствената
установа за акредитација, самооценување, акредитациска посета во рамки на
која се врши надворешно оценување и повторените посети кои се вршат поради
следење.
Квалитетот на здравствената заштита го опфаќа дефинирањето на
атрибутите и критериумите кои го одредуваат тој квалитет. Квалитетот на
здравствената задравствена заштита е сочинет од различни видови на
активности кои можат да се поделат на три меѓусебно поврзани компоненти:
-технички аспект на заштитата кој се однесува на примена на медицинските
знаења и технологии на начин кој ја зголемува користа за пациентите, а
истовремено го намалува ризикот;
-организацискиот аспект на заштита ги подразбира достапноста и
благовременоста на пружената здравствена заштита;
-додека пак интерперсоналниот аспект на квалитетот на здравствената
заштита ги вклучува социјалните и психолошките аспекти на интеракција помеѓу
здравствените работници како и нивната комуникација и интеракицја со
корисниците на здравствените услуги односно пациентите.
Најголемиот предизвик за постојаното унапредување на квалитетот на
здравствената заштита е систематскиот пристап на неговото мерење. Мерењето
на квалитетот овозможува подобро да се сфати што подразбира квалитетот во
било кој посебен контекст. Тој е еден релативно едноставен напор кој почнува со
одлуката што да се мери, со идентификување на адекватни индикатори заедно
со изворот на податоци за нивно обезбедување, продолжува со анализа, синтеза
и разбирање на целиот процес, а завршува со дистрибуција на резултатите.
Во Република Македонија со Законот за здравствената заштита, создадени се
услови за формирање на индикаторите за квалитет, формирање на комисии за
постојано унапредување на квалитетот на здравствената заштита како и
5
одредување на принцип на задолжителна акредитација на здравствените
установи како системска проценка на здравствените установи по однос на
експлицитните стандарди кои ја вршат експерти надвор од здравствената
установа.
Агенцијата за квалитет и акредитација создава услови за евалуација и
препознавање на установите кои ги задоволуваат претходно утврдените
стандарди.
Една од поважните димензии на постојаното унапредување на квалитет е
развојот на здравствениот систем кој е насочен кон корисникот/пациентот и
неговата безбедност во рамки на тој здравствен систем. Неговото место и улога
хронолошки гледано, значајно се изменети низ самиот развој на концептот на
квалитет на здравствена заштита, при што пациентот од личност која без
приговор ги слуша и се покорува на упатствата и советите на лекарите се
трансформира во личност која превзема одговорност за сопственото здравје и
користи бројни услуги со цел превенција од болести па се до рамноправен
информиран партнер при донесување на одлуки за сопственото здравје.
 УНАПРЕДУВАЊЕ НА КВАЛИТЕТОТ НА ЗДРАВСТВЕНАТА ЗАШТИТА
Квалитетот на здравствената заштита е препознаен како една од најважните
карактеристики на системот за здравствена заштита, како во државниот така и во
приватниот сектор. Постојаното унапредување на квалитетот (во понатамошниот
текст ПУК) на работењето и безбедноста на пациентите се составни делови на
секојдневните активности на здравствените работници и на сите останати
вработени во здравствениот систем. ПУК преставува континуиран процес
чијашто цел е постигнување на повисоко ниво на ефикасност и успешност во
работата, како и поголемо задоволство на корисниците на здравствени услуги и
оние кои ги пружаат тие здравствени услуги.
ПУК бара воведување на култура на квалитет која подеднакво ќе ги вклучи
сите засегнати страни - корисниците, пружателите на здравствените услуги,
финанскиските поддржувачи на здравствениот систем и креаторите на
здравствените политики. Досегашното традиционално сфаќање дека
здравствените работници како непосредни пружатели на здравствените услуги
се единствените одговорни за квалитетот на пружената здравствена заштита, се
заменува со новиот пристап кој го препознава значењето на организацијата како
целина, а особено улогата на менаџментот, како и целокупниот процес на работа
наспроти поединечното извршување во задоволување на потребите на
корисниците.
Стратегијата на АКАЗУМ за унапредување на квалитетот на здравствената
заштита и безбедноста на пациентите чија цел е постигнување на повисоко ниво
на квалитетот на работата и безбедноста на пациентите, се дефинира врз
основа на следните стратешки цели:
 -Создавање на услови кои ќе овозможат пациентот да биде во центарот на
системот за здравствена заштита;
 -Унапредување на стручната работа на здравствените работници врз основа на
развивање на специфични знаења и вештини, а во насока на подигнување на
свеста за значењето на ПУК на здравствената заштита;
 -Создавање на услови кои ќе промовираат култура за ПУК на здравствената
заштита и безбедност на пациентите во рамки на здравствените установи;
 -Обезбедување на сигурност, безбедност и исплатливост на здравствените
технологии;
 -Обезбедување на финансиски стимул за ПУК на здравствената заштита и
безбедност на пациентите.
6
ПУК на здравствената заштита се заснова на вредностите кои се вградени во
концептот за квалитетот на работата и последователно, усвоената секојдневна
пракса на здравствените установи:
 Насоченост кон корисникот-пациентот,
 Безбедност,
 Делотворност,
 Правовременост,
 Ефикасност,
 Правичност.
 За постигнување и реализација на секој од принципите на ПУК потребно е
да се дефинираат стандарди и индикатори за три основни аспекти на
здравствената заштита, а тоа се: структура, процес и исход.
Основниот фокус при пружање на здравствена заштита во рамки на
здравствените установи е насочен кон постојаното унапредување на квалитетот
на здравствената заштита, при што е неопходно да се води сметка за неколку
фактори кои придонесуваат за реализација на истиот. Тоа пред сė подразбира
водење сметка за правата и обврските на пациентите, воспоставување на систем
за управување со ризик и безбедност на пациентите.
Во долгиот список човекови права најзначајно место опфаќаат правата на
пациентот кои пред сė се однесуваат на неговото право на живот и здравје. Од
истото произлегува обврска на докторите да се грижат за здравјето и животот на
пациентот и воедно да водат грижа и да ја почитуваат неговата автономија,
достоинство и правото да одлучува за сопственото тело. Сите овие права и
обврски произлегуваат од законските прописи и судската пракса која се
спроведува во сите цивилизирани земји во кои спаѓа и нашата.
Менаџментот со ризик по однос на здравјето на пациентите е важна
компонента во рамки на унапредувањето на квалитетот. Се однесува на
создавање на безбедна средина во рамки на здравствената установа кој ќе
придонесе во унапредување на здравјето на пациентот и намалување на
ризиците кои би влијаеле на неговата безбедност при користење на
здравствените услуги.
Основна задача на здравствените работници и раководството во рамки на
здравствените установи е да утврдат програми, стратегии и политики на
менаџмент со ризик на ниво на установата, при што истите ќе бидат достапни за
сите и со нив ќе бидат запознаени како пациентите така и нивните семејства. Со
имплементирање на системот за управување со ризик ќе се овозможи
зголемување на нивото на безбедност како на пружателите така и на
корисниците на здравствените услуги, ќе се придонесе до зголемување на
нивото на квалитет на услугите како и до зголемување на угледот на
здравствената установа.
Планирањето при раководење, во основа вклучува донесување на одлуки во
врска со идните активности и цели на службите и како истите можат да се
постигнат. Процесот на донесување на одлуки подразбира: дефинирање на
проблемите, прибирање на информации, креирање на алтернативни решенија,
избор на најдобра алтернатива, планирање на акција, превземање на акција и
вреднување на добиените резултати.
Успешноста во сите сегменти во развојот на институцијата зависи од
планирањето со оглед на тоа што истото подразбира селекција на едно од
поевеќето понудени алтернативни решенија. Стратешкото планирање на
институцијата претставува и основна функција на стартешкиот менаџмент кој се
базира на дефинирање, имплементација и евалуација на функционални одлуки
кои ќе ѝ овозможат на организацијата да ги постигне своите цели.
7
Стратешкото планирање како збир на активности на донесување на одлуки е
периодичен процес на развој на една организација за да може истата да ја
исполни својата мисија и визија со помош на употреба на стратешкиот начин на
размислување.
 Стратешкото планирање вклучува периодични сесии на тимска работа,
бара податоци и информации за установата како и докази кои призлегуваат од
истражувањата спроведени од страна на здравствените организации.
 Стратешкото планирање ја наметнува потребата за прилагодување на
организацијата кон барањата на средината како резултат на што произлегува
стратешкото планирање. Основата за имплементација на стратешкиот план е
резултат на интеракција помеѓу надворешната средина, внатрешните ресурси и
подготвеноста и способноста на главните менаџери. 
Дефинирањето на стандардите како значаен дел од процесот на акредитација
започнува со донесување на Решение за формирање на работна група од
претставници на Министерство за здравство во 2010 година. Целта на
формирањето на оваа работна група била да ги отпочне подготвителните
активности со воспоставување на систем за унапредување на квалитетот во
здравството, во тие рамки и процесот на акредитација и развивање на
стандардите за акредитација. Во мај истата година е изработен првиот предлогсет на стандарди врз основа на принципите на International Society for Quality of
Healthcare (ISQ-ua) за стандарди за акредитација, базирани на современите
евртопски и светски концепти. Со цел иницијална проценка на нивната
применливост во рамките на националниот здравствен систем, оваа верзија на
стандардите е дистрибуирана во 40 јавни здравствени установи, после што овој
сет на стандарди беа пилотирани во 12 болници.
Поради поефикасна координација на активностите поврзани со унапредување
на квалитетот на здравствената заштита, во рамките на Министерството за
здравство во декември 2010 година е формиран Сектор за следење и
унапредување на квалитетот на здравствените услуги. Секторот имаше
привремен карактер и требаше да ги координира на национално ниво сите
активности поврзани со квалитетот на здравствената заштита до формирање на
Агенцијата за квалитет и акредитација на здравствените установи. Покрај
другите активности од областа на квалитетот, во секторот организирани беа
средби со експерти од различни области од медицината во кои се разгледани
поединечни делови од стандардите за акредитација, со цел нивно подобрување.
Претставниците на Секторот за следење и унапредување на квалитетот на
здравствените услуги како членови на Работната група за изработка на новиот
Закон за здравствена заштита, предложија и ги изработија законските одредби
на новото поглавје за квалитетот на здравствената заштита. Во рамките на овој
Закон, кој влезе во сила во 2012 година, дефинирано е дека процесот на
акредитација ќе се врши врз основа на однапред утврдени стандарди за
акредитација, со што донесувањето на стандардите доби и своја законска
основа. Во јуни истата година врз основа на сугестиите и забелешките на
членовите на работната група беше ревидирана првата работна верзија која се
состоеше од 9 поглавја на стандардите за акредитација, при што се дефинираше
втората работна верзија која се состоеше од 6 поглавја на стандарди за чија
формулација беа земени во предвид акредитирани стандарди во Данска,
Франција, Канада, САД и Австралија. Втората работна верзија одредено време
беше достапна на веб страната на Министерството за здравство каде што беше
истакнат и повикот до сите поединци и установи кои го сочинуваат здравствениот
систем на Република Маакедонија да дадат свои сугестии, забелешки и предлози
со цел подобрување на оваа работна верзија на стандардите.
8
 На 27. Јуни 2014 година е именуван Директор на Агенцијата за квалитет и
акредитација на здравствени установи (проф д-р Елизабета Зисовска), а во јули
2014 година е формирана Агенцијата за квалитет и акредитација на ЗУ. Во јули
2014 направено е повторно разгледување на стандардите со цел ревизија на
втората работна верзија на стандардите со претставници на ЈЗУ, а истовремено
стандардите беа доставени до сите болнички здравствени установи од
секундарно и терциерно ниво на разгледување. Во август 2014 доставени се два
унифицирани прашалници за задоволство на пациенти и вработените во ЗУ. Во
ноември истата година е формирана мултипрофесионална Работна група за
разгледување на стандардите и нивна ревизија, до донесување на
дефинитивната верзија која ќе биде доставена на разгледување на седница на
Владата на Република Македонија. Во процесот на донесување на првата
верзија на Стандардите (верзија 1.0) која беше доставена до Владата на
Република Македонија за усвојување покрај поединците кои дадоа свој придонес,
значително учество зеде Работната група која ја усвои дефинитивната верзија на
стандардите (Прилог број 1). 
